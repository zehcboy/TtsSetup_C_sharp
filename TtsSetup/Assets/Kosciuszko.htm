<!-- Hyperionics-SimpleHTML --> <body>  <div>  <div> <br>
 * Główna <br>
 * Losuj <br>
 * W pobliżu <br>
 * Obserwowane <br>
 * Przesyłanie <br>
 * Ustawienia <br>
 * Zaloguj się  </div>  <div>  <div>  </div>  <div>  </div>  <div>  <div>  <h1> Tadeusz Kościuszko </h1>  <div> Tadeusz Kościuszko 
 Tadeusz Kościuszko

Roch III Data urodzenia 4 lutego 1746 Miejsce urodzenia Mereczowszczyzna Data śmierci 15 października 1817 Miejsce śmierci Solura Rodzina Kościuszko Rodzice Ludwik Tadeusz Kościuszko
Tekla Ratomska Małżeństwo brak Dzieci brak Odznaczenia Multimedia w Wikimedia Commons  <div>  <div>  <div>  Dwór w Mereczowszczyźnie (1927)  </div>  </div>  </div>  <div>  <div>  <div>  Metryka urodzenia Kościuszki  </div>  </div>  </div>  <div>  <div>  <div>  Kościuszko w wieku chłopięcym  </div>  </div>  </div>  <div>  <div>  <div>  Kościuszko jako generał lejtnant wojsk koronnych w czasie wojny polsko-rosyjskiej 1792  </div>  </div>  </div>  <div>  <div>  <div>  Po bitwie pod Zieleńcami, Kościuszko wraz z ks. Józefem odbierają defiladę wojsk polskich z jeńcami, po pobiciu wojsk rosyjskich, obraz Wojciecha Kossaka  </div>  </div>  </div>  <div>  <div>  <div> Franciszek Smuglewicz, Przysięga Kościuszki na Rynku w Krakowie, 1797  </div>  </div>  </div>  <div>  <div>  <div>  Kościuszko na obrazie Matejki  </div>  </div>  </div>  <div>  <div>  <div>  Kościuszko pada ranny w bitwie pod Maciejowicami 10 października 1794  </div>  </div>  </div>  <div>  <div>  <div>  Cesarz Paweł I uwalnia Kościuszkę  </div>  </div>  </div>  <div>  <div>  <div>  Dom w Solurze, w którym Kościuszko mieszkał w ostatnich latach swojego życia  </div>  </div>  </div>  <div>  <div>  <div> Kopiec Kościuszki w Krakowie  </div>  </div>  </div>  <div>  <div>  <div>  Urna z sercem Tadeusza Kościuszki na Zamku Królewskim w Warszawie  </div>  </div>  </div>  <p> Andrzej Tadeusz Bonawentura Kościuszko herbu Roch III (ur. 4 lutego 1746 w Mereczowszczyźnie, zm. 15 października 1817 w Solurze) – polski i amerykański generał, inżynier fortyfikator, uczestnik wojny o niepodległość Stanów Zjednoczonych (1775–1783), przywódca powstania przeciw Rosji i Prusom w Rzeczypospolitej, Najwyższy Naczelnik Siły Zbrojnej Narodowej w insurekcji 1794. </p>  </div>  <div>  <h2> Biografia </h2>  <div>  <h3> Pochodzenie i młodość </h3>  <p> Tadeusz Kościuszko urodził się 4 lutego 1746 roku w Mereczowszczyźnie na Polesiu jako czwarte dziecko miecznika brzeskiego Ludwika Tadeusza, pułkownika regimentu buławy polnej litewskiej i Tekli z Ratomskich. Ród Kościuszków wywodził się od dworzanina króla Zygmunta I, Konstantego, zwanego zdrobniale Kostiuszko. Tenże za nieznane bliżej zasługi otrzymał w 1509 na własność majątek Siechnowicze, który stał się gniazdem rodowym Kościuszków[1]. </p>  <p> W 1755 Tadeusz razem ze starszym bratem Józefem rozpoczęli naukę w Kolegium Pijarów w Lubieszowie. W 1760 wrócili obaj do domu, ze względu na kłopoty rodzinne. Ponieważ dziedzicem niewielkiego rodzinnego majątku miał być Józef, Tadeusz wybrał karierę wojskowego. </p>  <p> W 1765 z inicjatywy Stanisława Augusta Poniatowskiego powstała Szkoła Rycerska. Miała ona przygotować kadrę oficerów, ludzi światłych, postępowych i dobrych obywateli. Dzięki wsparciu Czartoryskich Kościuszko wstąpił 18 grudnia 1765 do Korpusu Kadetów Szkoły Rycerskiej, gdzie wyróżniał się spośród innych. Studiował tam historię Polski i historię powszechną, filozofię, łacinę, język polski, francuski i niemiecki oraz prawo, ekonomię, arytmetykę, geometrię i miernictwo. W 1766 wyróżnił się na egzaminie tygodniowym z geometrii. Pobierał specjalny kurs inżynierski dla wyróżniających się słuchaczy. Pozostał w Szkole Rycerskiej jako instruktor podbrygadier w stopniu chorążego. Szkołę ukończył w stopniu kapitana. </p>  <h3> Pobyt we Francji </h3>  <p> W październiku 1769 r. Kościuszko razem z Józefem Orłowskim, kolegą ze szkoły rycerskiej, wyjechał dzięki wsparciu Adama Kazimierza Czartoryskiego jako królewski stypendysta do Paryża (Francja). W Paryżu studiowali w Akademii Malarstwa i Rzeźby. Po jakimś czasie Kościuszko zdał sobie sprawę z tego, że kariera malarza niezupełnie mu odpowiada. Chciał wzbogacić swoją wiedzę inżynieryjną. Nie mógł jednak myśleć o wstąpieniu do jednej z paryskich szkół wojskowych, gdyż był cudzoziemcem i nie miał dość pieniędzy. Uczył się więc sam i chodził na prywatne wykłady profesorów ze szkół wojskowych. Pięcioletni pobyt Kościuszki we Francji, która była w przededniu rewolucji, wywarł poważny wpływ na jego przekonania polityczne i społeczne. </p>  <h3> Powrót do Polski </h3>  <p> Latem 1775 (trzy lata po I rozbiorze Polski dokonanym przez Rosję, Austrię i Prusy) wrócił do kraju. Nie znalazł zatrudnienia w wojsku Rzeczypospolitej, ówcześnie zredukowanym do 10 000 żołnierzy. W rodzinnym majątku gospodarzył brat, a plany małżeńskie spaliły na panewce, gdyż nie miał majątku. Bezskutecznie zalecał się do Ludwiki, córki (którą wcześniej nauczał) hetmana polnego litewskiego Józefa Sylwestra Sosnowskiego[2]. </p>  <h3> Drezno i Paryż </h3>  <p> Jesienią 1775 wyjechał do Drezna. Nosił się z zamiarem wstąpienia do służby na dworze saskim lub armii elektora. Ubieganie się o wstąpienie do służby w Dreźnie nie przyniosły powodzenia, dlatego podjął dalszą podróż do Paryża. Tam dowiedział się o wojnie w Ameryce, gdzie kolonie podjęły walkę z Wielką Brytanią o swoją odrębność oraz niepodległość. W Paryżu było głośno o pierwszych sukcesach Amerykanów wspieranych przez Francuzów. </p>  <h3> Wyjazd do Ameryki </h3>  <p> Kościuszko w Paryżu zatrzymał się na krótko, gdzie przypuszczalnie zgłosił się do znanego pisarza francuskiego, Pierre Augustina de Beaumarchais. Prawdopodobnie już w czerwcu wyruszył w daleką podróż do Ameryki. Liczne niebezpieczeństwa, które przeżył w czasie żeglugi, tak opisywały Nowiny z 16 kwietnia 1777: Losy szczęścia dziwnej Opatrzności Bożej zrządziły, że uwolniwszy od nurtów morskich przez rozbity okręt W. J. Mci Pana Kościuszkę, obywatela kraju naszego z W. K. Litewskiego, będącego przedtem u Kadetów (...) z pięcistał nominowany na inżyniera armii amerykańskiej. Wkrótce po przybyciu do Filadelfii, 24 września 1776 otrzymał zadanie opracowania fragmentu ufortyfikowania miasta (rejon rzeki Delaware). Następnie pracował przez całą zimę 1776 roku przy fortyfikowaniu Filadelfii. </p>  <p> Na wiosnę 1777 Kościuszko został wysłany na północ nad granicę kanadyjską pod wodzą generała Horatio Gatesa. Przez wiele miesięcy Kościuszko fortyfikował różne obozy wojskowe Armii Kontynentalnej (m.in. Fort Ticonderoga). Rozgłos przyniósł mu wkład jego fortyfikacji do amerykańskiego zwycięstwa w bitwie pod Saratogą. Wyrazem uznania dla jego inżynierskich umiejętności było powierzenie mu budowy silnej twierdzy West Point nad rzeką Hudson. Decyzję taką poparł naczelny wódz armii amerykańskiej Jerzy Waszyngton. </p>  <p> Kościuszko na własną prośbę został skierowany do armii południowej. Tu także jego umiejętności inżynierskie pozwoliły odnosić Amerykanom zwycięstwa. </p>  <p> W uznaniu zasług, uchwałą Kongresu Tadeusz Kościuszko awansowany został 13 października 1783 na generała brygady armii amerykańskiej. Otrzymał też specjalne podziękowanie, nadanie gruntu (około 250 ha) oraz znaczną sumę pieniędzy, która miała być wypłacona w terminie późniejszym, w rocznych ratach. Kiedy Kongres wypłacił mu zaległe pobory w 1798, mimo trudnej sytuacji finansowej natychmiast przeznaczył te pieniądze na wykupienie wolności i kształcenia Murzynów. Całą resztę swojego amerykańskiego majątku Kościuszko powierzył Jeffersonowi, który był wykonawcą jego testamentu o wyraźnie abolicjonistycznym wyrazie. </p>  <p> Jeszcze większym wyróżnieniem ze strony współtowarzyszy walki było przyjęcie Kościuszki, jako jednego z trzech cudzoziemców, do Towarzystwa Cyncynatów, założonego przez najbardziej zasłużonych oficerów. </p>  <p> Podczas pobytu Tadeusza Kościuszki w Filadelfii odwiedził go indiański wódz Little Turtle. Kościuszko podarował mu parę pistoletów wraz z instrukcją użycia ich przeciw „każdemu, kto będzie chciał ciebie (twój lud) podbić”[3]. </p>  <h3> Ponowny powrót do Polski </h3>  <p> W lipcu 1784 pożegnał się z przyjaciółmi, wrócił do Polski (12 sierpnia 1784). Sytuacja w kraju była bardzo zła. Po raz kolejny powrócił więc Kościuszko do rodzinnych Siechnowicz, gdzie spędzić miał teraz bez mała pięć lat. Na szczęście, jego część majątku, administrowana przez ten czas przez szwagra Estko, nie była zadłużona, a nawet przynosiła niewielki dochód. Mimo skromnych dochodów, z trudem wystarczających na niezbędne wydatki, Kościuszko ograniczył pańszczyznę chłopom siechnowickim. Odtąd mieli odpracowywać tylko dwa dni w tygodniu. Kobiety zwolnione zostały od pracy zupełnie. Taka decyzja, zgodna z poglądami generała, nie mogła znaleźć uznania u okolicznej szlachty. </p>  <p> Kościuszko bardzo interesował się wydarzeniami w kraju. Coraz większą rolę w życiu politycznym Polski odgrywała grupa działaczy, widzących konieczność przeprowadzenia reform. Radykalna stała się też postawa części, nastrojonej patriotycznie, szlachty. Znakomici pisarze polityczni, tacy jak Stanisław Staszic i Hugo Kołłątaj występowali za wzmocnieniem władzy centralnej, za przyznaniem większych praw mieszczaństwu i chłopom. Obradujący w latach 1788–1792 Sejm zwany Wielkim lub Czteroletnim podjął dzieło naprawy Rzeczypospolitej. Jedna z pierwszych jego uchwał podnosiła liczbę wojska do 100 tysięcy. Powstała dla Kościuszki szansa kariery wojskowej w armii Rzeczypospolitej. 12 października 1789 otrzymał podpisaną przez króla nominację na generała majora wojsk koronnych. Uzyskanie upragnionego patentu miało też przynieść kres trapiącym go od kilku lat kłopotom finansowym, otrzymywał teraz wysoką pensję dwunastu tysięcy złotych rocznie. </p>  <p> Dążenia Polaków do wzmocnienia ojczyzny wywołały niepokój Rosji oraz Prus, a także części rodzimej magnaterii związanej z obcymi mocarstwami. Już w kwietniu 1792 spiskowcy magnaccy, Szczęsny Potocki, Seweryn Rzewuski i Franciszek Ksawery Branicki przygotowali akt konfederacji, znoszącej postanowienia Konstytucji 3 maja. Gwarantem przywrócenia dawnych praw miała być caryca Katarzyna II. Akt konfederacji ogłoszony został 14 maja, w pogranicznej miejscowości Targowica, a w kilka dni później armia rosyjska, na prośbę targowiczan, przekroczyła granice Rzeczypospolitej. </p>  <p> Od kilku już miesięcy trwały w Polsce przygotowania do spodziewanej interwencji. Kościuszko brał w nich aktywny udział, dokonując inspekcji i manewrów podległych sobie wojsk, obejmując przy tym dowództwo dywizji pod nieobecność księcia Józefa Poniatowskiego. Na początku maja 1792 dokonana została reorganizacja wojsk polskich. Wodzem armii koronnej, liczącej około 17 tys. żołnierzy, król mianował księcia Józefa Poniatowskiego. Dowódcą jednej z trzech dywizji, tworzących armię koronną, został Tadeusz Kościuszko. </p>  <p> 18 maja wojska rosyjskie (w sile około 100 tysięcy żołnierzy) wkroczyły na terytorium Rzeczypospolitej, rozpoczęła się wojna polsko-rosyjska 1792. Armia litewska, wskutek zdrady dowódcy ks. Ludwika Wirtemberskiego, nie stawiła najeźdźcom prawie żadnego oporu. Również armia koronna nie dysponowała wystarczającymi siłami dla powstrzymania korpusu wkraczającego na Ukrainę. Udało się jej tylko wycofać bez większych strat na linię Bugu. W trakcie odwrotu, doszło 18 czerwca do zwycięskiej bitwy pod Zieleńcami. Wprawdzie nie miała ona większego znaczenia dla przebiegu dalszych działań, wykazała jednak możliwość skutecznej walki z wrogiem. Dla uczczenia tego zwycięstwa ustanowiony został przez króla Order Virtuti Militari. Na pierwszej liście odznaczonych widnieje, między innymi, nazwisko generała majora Tadeusza Kościuszki. </p>  <p> Kościuszko odznaczył się w bitwach pod Włodzimierzem (7 lipca), pod Dubienką (18 lipca 1792) i Zieleńcami, za co otrzymał order Virtuti Militari. Po walkach na linii Bugu, w których odparto około trzykrotnie silniejsze wojska rosyjskie, ukształtowała się opinia o wysokich umiejętnościach dowódczych Kościuszki, czego wyrazem była nominacja na generała lejtnanta podpisana 1 sierpnia 1792. Zanim nominacja ta dotarła do obozu pod Sieciechowem, gdzie rozlokowała się armia koronna, jak grom spadła na wszystkich wiadomość o przystąpieniu króla do konfederacji targowickiej i polecenie wstrzymania wszelkich działań przeciwko wojskom rosyjskim. W 1792 odznaczony został Orderem Orła Białego[4]. </p>  <p> Większość działaczy politycznych szykowała się do opuszczenia kraju, wyjeżdżając głównie do Saksonii, tam bowiem w Lipsku i Dreźnie powstawał ośrodek emigracyjny przeciwników konfederacji targowickiej. Kościuszko coraz częściej także myślał o wyjeździe. 26 sierpnia Narodowe Zgromadzenie Prawodawcze rewolucyjnej Francji nadało mu zaszczytny tytuł Obywatela Francji[5]. Było to wyrazem uznania dla jego działalności i walki o ideały wolności. </p>  <p> W liście adresowanym do księżnej Czartoryskiej, w październiku 1792 r. informował, że wkrótce wyjeżdża do Lipska. Przebywali już tam Ignacy Potocki i Hugo Kołłątaj, kierujący sprzysiężeniem przeciwników targowicy i przygotowujący powstanie przeciwko zaborcom. Wiosną 1793 r. powstał drugi ośrodek spiskowy, skupiający działalność wcześniejszych niewielkich organizacji, tym razem już w kraju. Na jego czele stanęli Ignacy Działyński, Karol Prozor i inni. Utrzymywał on ścisłe kontakty z ośrodkiem emigracyjnym. </p>  <p> W Lipsku Kościuszko mieszkał tylko przez dwa tygodnie, udając się następnie do Paryża. Starał się tam o uzyskanie pomocy Francji dla planowanego powstania, ale konkretnych zobowiązań nie uzyskał. </p>  <p> Rozwój wydarzeń w kraju zdawał się sprzyjać mgliście jeszcze zarysowanej koncepcji wywołania insurekcji. 13 stycznia 1793 Prusy podpisały z Rosją porozumienie w sprawie drugiego rozbioru Polski. Zwołany 17 czerwca sejm grodzieński, z pewnymi oporami, ratyfikował układy rozbiorowe z dwoma państwami zaborczymi. Polska stała się krajem o powierzchni niewiele przekraczającej 200 tys. kilometrów kwadratowych, z liczbą ludności około 4 milionów. Gospodarka i społeczeństwo były zrujnowane ekonomicznie i moralnie. Takiego zakończenia nie przewidywali nawet najzagorzalsi zwolennicy konfederacji targowickiej. Większość obywateli zrozumiała prawdziwe zamiary zaborców, a to stwarzało sprzyjający klimat do podjęcia walki zbrojnej o niepodległość. </p>  <p> Po powrocie z Paryża do Drezna w czerwcu 1793 Kościuszko opracował koncepcję organizacji powstania narodowego. W formie instrukcji trafiła ona do kraju, gdyż tu miały być przeprowadzone odpowiednie przygotowania. Krajowy ośrodek sprzysiężenia miał nieco odmienny plan działania. Przedstawiony on został Kościuszce we wrześniu 1793 w Podgórzu koło Krakowa. Generał stwierdził, iż przygotowania są słabo zaawansowane, a warunki wybuchu powstania jeszcze niezbyt sprzyjające i odroczył jego rozpoczęcie na czas bliżej nie określony. </p>  <p> Tymczasem sytuacja w kraju rozwijała się w niepomyślnym kierunku. Zapadła, wymuszona na Radzie Nieustającej, decyzja o znacznej redukcji wojska polskiego. W pierwszych dniach marca rosyjskie władze okupacyjne wpadły na trop warszawskiej organizacji spiskowej. Kolejni emisariusze z kraju przenosili do Lipska naglące wezwania. W tej sytuacji Kościuszko zdecydował się na rozpoczęcie insurekcji mimo niewykonania jego instrukcji. Prawdopodobnie 15 marca wyruszył z Drezna do Krakowa. </p>  <h3> Insurekcja kościuszkowska </h3>  <div>  Osobny artykuł: Insurekcja kościuszkowska.  </div>  <p> 24 marca 1794 na rynku krakowskim złożył narodowi uroczystą przysięgę i objął formalnie przywództwo insurekcji jako Najwyższy Naczelnik Siły Zbrojnej Narodowej. </p>  <p> Ja, Tadeusz Kościuszko, przysięgam w obliczu Boga całemu Narodowi Polskiemu, iż powierzonej mi władzy na niczyj prywatny ucisk nie użyję, lecz jedynie jej dla obrony całości granic, odzyskania samowładności Narodu i ugruntowania powszechnej wolności używać będę. Tak mi Panie Boże dopomóż i niewinna męka Syna Jego. </p> <br>
 * Lata: 1794–1795 – patrz insurekcja kościuszkowska. <br>
 * 7 maja 1794 – wydanie Uniwersału połanieckiego <br>
 * 10 października 1794 – w bitwie pod Maciejowicami ranny Kościuszko dostał się do niewoli, po czym został uwięziony w twierdzy Pietropawłowskiej w Petersburgu.  <h3> Ostateczna emigracja </h3>  <p> 1796 car Paweł I Romanow wypuścił Kościuszkę, który zgodził się złożyć przysięgę wiernopoddańczą, w zamian za co car wypuścił 20 000 Polaków. Kościuszko wyjechał do Stanów Zjednoczonych, jednak na krótko i w 1797 powrócił do Europy. </p>  <p> W latach 1798–1815 r. mieszkał w Brevile pod Paryżem u Piotra Zeltnera i wziął udział w tworzeniu Legionów Polskich. W 1799 (17 października i 6 listopada) spotykał się z Napoleonem. Kościuszko był przeciwnikiem wiązania sprawy polskiej z Napoleonem, któremu nie ufał. </p>  <p> W 1799 brał udział w zakładaniu w kraju Towarzystwa Republikanów Polskich. W 1808 opublikował książkę Obroty artylerii konnej. Prawdopodobnie w 1808 wyjechał do Solury (Solothurn) w Szwajcarii do Franciszka Ksawerego Zeltnera (wójta Solury), u którego zamieszkał w patrycjuszowskiej kamienicy przy Gurzelngasse nr 12, gdzie spędził ostatnie lata życia. W 1815 car Aleksander I Romanow, pragnąc uzyskać aprobatę dla stworzenia marionetkowego Królestwa Polskiego, zaprosił do Wiednia Kościuszkę. Ten na wiadomość, że planowane Królestwo Polskie ma mieć mniejsze terytorium od Księstwa Warszawskiego oświadczył, że to „jest pośmiech” i po bezskutecznej próbie listownego skontaktowania się z carem opuścił Wiedeń[6]. </p>  <p> Tadeusz Kościuszko zmarł 15 października 1817 w Solurze, w domu Zeltnera, i został pochowany w pobliskim Zuchwilu. Zgodnie z testamentem, wydobyte z ciała serce Kościuszki zostało umieszczone w urnie i przekazane Emilii Zeltner, córce Franciszka[7]. </p>  </div> ↑Wróć do wcześniejszej sekcji  </div>  <div>  <h2> Opinie o Kościuszce </h2>  <div> <br>
 * Napoleon nazwał go „bohaterem północy”. <br>
 * Thomas Jefferson „najczystszym synem wolności jakiego poznałem (...) i to wolności dla wszystkich, a nie tylko dla nielicznych i bogatych”. <br>
 * Berek Joselewicz nazywał go „posłańcem od Boga”. <br>
 * Lord Byron napisał „Kościuszko – to dźwięk, który przeraża ucho tyrana” w wierszu „The Age of Bronze” (Wiek brązu, 1823)[8] <br>
 * Katarzyna Wielka nazwała go „bestią”. <br>
 * Jules Michelet „ostatnim rycerzem, ale pierwszym Polakiem z nowoczesnym zrozumieniem braterstwa i równości”. <br>
 * Generał Nathanael Greene nazwał go „mistrzem swojej profesji”[9]. <br>
 * Juliusz Verne uhonorował Tadeusza Kościuszkę umieszczając jego portret w gabinecie Kapitana Nemo w książce „20 000 mil podmorskiej żeglugi”. <br>
 * Paweł Edmund Strzelecki nazwał odkryty przez siebie najwyższy szczyt Australii Mount Kosciuszko, który znajduje się na terenie parku narodowego im. Kościuszki Kosciuszko National Park.  </div> ↑Wróć do wcześniejszej sekcji  </div>  <div>  <h2> Upamiętnienie </h2>  <div>  <div>  <div>  <div> Kopiec Kościuszki w Krakowie (2006)  </div>  </div>  </div>  <div>  <div>  <div> Góra Kościuszki, szczyt (2010)  </div>  </div>  </div>  <div>  <div>  <div> Tablica pamiątkowa Kościuszki w Krakowie. Rynek Główny 47 (2001)  </div>  </div>  </div>  <p> W 1818 trumna z zabalsamowanym ciałem Tadeusza Kościuszki została sprowadzona do kraju i 23 czerwca uroczyście złożona w krypcie św. Leonarda na Wawelu[10]; w 1832 trumnę złożono do sarkofagu. Serce Naczelnika spoczywa w urnie na Zamku Królewskim w Warszawie. W latach 1820–1823 usypano kopiec Kościuszki w Krakowie, na wzór istniejących w mieście kopców Wandy i Krakusa, w 1861 – Kopiec Kościuszki w Olkuszu, a w 1917 Kopiec Kościuszki w Połańcu. </p>  <p> Po II wojnie światowej jego imieniem nazwano hutę w Chorzowie. W 2000 huta powróciła do historycznej nazwy. </p>  <p> Imię bohatera sławi również odkryta przez Pawła Edmunda Strzeleckiego Góra Kościuszki. Ten najwyższy szczyt Australii znajduje się w Kosciuszko National Park. </p>  <p> 14 października 1861, w przeddzień patriotycznych obchodów rocznicy śmierci Tadeusza Kościuszki, rosyjski namiestnik Karol Lambert wprowadził w Królestwie Polskim stan wojenny. Brutalne stłumienie uroczystości rocznicowych przez wojsko rosyjskie, połączone m.in. ze sprofanowaniem kościołów, przyspieszyło przygotowania powstańcze. </p>  <p> Na Wawelu stoi też pomnik bohatera na koniu, Tadeusz Kościuszko ma także swój pomnik w Łodzi znajdujący się na Placu Wolności. Imię Kościuszki nosi polska fregata rakietowa ORP Gen. T. Kościuszko. </p>  <p> Tadeusz Kościuszko jest także bohaterem narodowym Stanów Zjednoczonych Ameryki. W USA jedno z hrabstw stanu Indiana nosi nazwę hrabstwo Kosciusko, jest także miasteczko Kosciusko w stanie Missisipi. W Chicago pomnik Kościuszki stoi na prestiżowej i widokowej promenadzie „Solidarity Drive” w centrum miasta, nad jeziorem Michigan. W rocznicę Konstytucji 3 Maja organizacje polonijne składają wieńce i kwiaty pod tym pomnikiem. Istnieje też Kosciuszko Park w Chicago. Imię Kościuszki nosi także park w mieście Milwaukee w stanie Wisconsin. Kościuszkę upamiętniają również między innymi posąg w parku Lafayette w Waszyngtonie, pomnik na polu bitwy pod Saratogą, pomnik Kościuszki w Detroit, oraz posąg i tablica pamiątkowa w Akademii Wojskowej Stanów Zjednoczonych West Point. W Filadelfii, w domu pod adresem 301 Pine Street, w którym przez 6 miesięcy w latach 1797–1798 mieszkali Tadeusz Kościuszko i Julian Ursyn Niemcewicz znajduje się obecnie zarządzane przez National Park Service muzeum narodowe pamięci Tadeusza Kościuszki. </p>  <p> Imię Tadeusza Kościuszki noszą m.in.: </p> <br>
 * Politechnika Krakowska im. Tadeusza Kościuszki (Kraków) <br>
 * Wyższa Szkoła Oficerska Wojsk Lądowych im. gen. Tadeusza Kościuszki we Wrocławiu <br>
 * I Liceum Ogólnokształcące im. Tadeusza Kościuszki w Gorzowie Wielkopolskim <br>
 * I Liceum Ogólnokształcące im. Tadeusza Kościuszki w Łomży <br>
 * II Liceum Ogólnokształcące im. Tadeusza Kościuszki w Kaliszu <br>
 * IV Liceum Ogólnokształcące im. Tadeusza Kościuszki w Toruniu <br>
 * IV Liceum Ogólnokształcące im. Tadeusza Kościuszki w Krakowie <br>
 * III Liceum Ogólnokształcące im. Tadeusza Kościuszki w Łodzi <br>
 * Zespół Szkół Ponadgimnazjalnych im. Tadeusza Kościuszki nr.1 w Oławie <br>
 * I Liceum Ogólnokształcące z Oddziałami Dwujęzycznymi im. Tadeusza Kościuszki w Mysłowicach <br>
 * I Liceum Ogólnokształcące im. Tadeusza Kościuszki w Turku <br>
 * I Liceum Ogólnokształcące im. Tadeusza Kościuszki w Starachowicach <br>
 * 1 Warszawska Brygada Pancerna im. Tadeusza Kościuszki w Warszawie-Wesołej <br>
 * I Liceum Ogólnokształcące im. Tadeusza Kościuszki w Busku-Zdroju <br>
 * I Liceum Ogólnokształcące im. Tadeusza Kościuszki w Myślenicach  <p> 
 </p>  </div> ↑Wróć do wcześniejszej sekcji  </div>  <div>  <h2> Kultura masowa </h2>  <div> <br>
 * Kościuszko pod Racławicami – obraz Jana Matejki z 1888 <br>
 * Kościuszko pod Racławicami – dramat teatralny z 1880 autorstwa Władysława Ludwika Anczyca <br>
 * Kościuszko pod Racławicami – polski film fabularny z 1913, scen. i reż. Orland na podstawie dramatu Anczyca <br>
 * Kościuszko pod Racławicami – polski film fabularny z 1938, reżyseria: Józef Lejtes, scenariusz: Wacław Gąsiorowski i Stanisław Urbanowicz <br>
 * Inżynier Kościuszko – polski film dokumentalny z 1977, realizacja: Juliusz Janicki <br>
 * Tadeusz Kościuszko – polski film dokumentalny z 1987, scenariusz i reżyseria: Ryszard Rogoziński <br>
 * „Jego imię Polska”. Tadeusz Kościuszko – polski film dokumentalny z 2006, scenariusz i reżyseria: Lucyna Smolińska, Mieczysław Sroka  <div>  <div>  </div>  <div>  Zobacz w Wikiźródłach tekst 
Do Kościuszki  </div>  </div>  </div> ↑Wróć do wcześniejszej sekcji  </div>  <div>  <h2> Zobacz też </h2>  <div>  <div>  <div> Informacje w  siostrzanych projektach  </div>    Ilustracje i media  w Wikimedia Commons 
   Teksty źródłowe  w Wikiźródłach 
   Cytaty  w Wikicytatach 
 </div> <br>
 * Jednostki Wojska Polskiego imienia Tadeusza Kościuszki <br>
 * Listę obiektów, głównie geograficznych noszących imię Tadeusza Kościuszki <br>
 * Testament Kościuszki (po angielsku) <br>
 * Finis Poloniae  </div> ↑Wróć do wcześniejszej sekcji  </div>  <div>  <h2> Przypisy </h2>  <div>  <div> <br>
 * ↑ Prawosławne korzenie Kościuszków, Doroteusz Fionik, Przegląd Prawosławny. <br>
 * ↑ Jego oświadczyny zostały odrzucone przez hetmana Józefa Sosnowskiego słowami: „...synogarlice nie dla wróbla, a córki magnackie nie dla drobnych szlachetków...”. <br>
 * ↑ Harvey L. Carter: The Life and Times of Little Turtle: First Sagamore of the Wabash. Urbana: University of Illinois Press, 1987. ISBN 0-252-01318-2. <br>
 * ↑ Kalwaerowie i statuty Orderu Orła Białego 1705-2008, 2008, s. 268. <br>
 * ↑ Kronika Polski (red.) A. Nowak, Wyd. Kluszczyński, Kraków 2005, s. 384. <br>
 * ↑ Feliks Koneczny – „Święci w dziejach Narodu Polskiego”. <br>
 * ↑ Jarosław Molenda: Tajemnice polskich grobowców. pielgrzymki, ukryte skarby, sensacje i anegdoty. Warszawa: Bellona, 2008, s. 320. ISBN 978-83-11-11266-7. <br>
 * ↑ George Byron: The Age of Bronze. London: C. H. Reynell, Broad Street, Golden Square, 1823, s. 12. [dostęp 2010-11-19]. <br>
 * ↑ Alex Storozynski „The Peasant Prince. Thaddeus Kosciuszko and the Age of Revolution”, St. Martin’s Press 2009 ISBN 0-312-38802-0. <br>
 * ↑ Walenty Baranowski: Pogrzeb Tadeusza Kościuszki w grobach królów w katedrze krakowskiej. 1818 r. dnia 23 czerwca. Kraków: L. Anczyc i Spółka, 1880, s. 19.  </div>  </div> ↑Wróć do wcześniejszej sekcji  </div>  <div>  <h2> Bibliografia </h2>  <div> <br>
 * Korzon, Tadeusz.: Kościuszko, biografia z dokumentów wysnuta. Kraków, Warszawa, 1894. <br>
 * Tadeusz Kościuszko jego odezwy i raporta, wstęp i objaśnienia Ludwik Nabielak, Kraków 1918 <br>
 * Lubicz-Pachoński, Jan.: Kościuszko w Krakowie. Miejsca i ważniejsze pamiątki związane z pobytem i kultem., Muzeum Historyczne Miasta Krakowa, 1952. <br>
 * Rawski, Tadeusz.: Sztuka dowódcza Tadeusza Kościuszki, Wydawnictwa MON, Warszawa 1953. <br>
 * Kopczewski, Jan Stanisław.: Tadeusz Kościuszko w historii i tradycji. Warszawa, 1968. <br>
 * Malski, Wiktor.: Amerykańska wojna pułkownika Kościuszki, KiW, Warszawa 1977. <br>
 * Lubicz-Pachoński, Jan.: Kościuszko na ziemi krakowskiej, Warszawa-Kraków 1984. ISBN 83-01-05428-X. <br>
 * Lubicz-Pachoński, Jan.: Kościuszko po Insurekcji 1794-1817, Wydawnictwo Literackie, Lublin 1986. ISBN 83-222-0428-0. <br>
 * Nieznane listy i rozkazy Tadeusza Kościuszki. Zestawił: Władimir Michajlenko. Opracowali: Władimir Michajlenko, Jerzy Skowronek i Joanna Zimińska. « Nowe Miscellanea Historyczne ». Tom 1. Seria: Powstania narodowe. Zeszyt 1. Warszawa, Naczelna Dyrekcja Archiwów Państwowych, 1996 <br>
 * Śliwiński, Artur.: Powstanie kościuszkowskie, Warszawa, 2004. ISBN 83-89632-15-2. <br>
 * Bratkowski, Stefan.: Z czym do nieśmiertelności, Wydawnictwo Śląsk, Katowice 1977 <br>
 * Pula, James S.: Thaddeus Kosciuszko: The Purest Son of Liberty. Hippocrene Books 1998. ISBN 0-7818-0576-7. <br>
 * Alex Storożyński. „Kościuszko. Książę chłopów”, W.A.B. 2011, ISBN 978-83-7414-930-3. <br>
 * Nash, Gary B.; Graham Russell Gao Hodges.: Friends of Liberty: Thomas Jefferson, Thaddeus Kosciuszko, and Agrippa Hull. Basic Books 2008. ISBN 978-0-465-04814-4.  </div> ↑Wróć do wcześniejszej sekcji  </div>  <div>  <h2> Linki zewnętrzne </h2>  <div> <br>
 * Тадэвуш Касцюшка, 1745-1817 (biał.) <br>
 * Tadeusz Kościuszko (1746–1817) (pol.) w portalu poland.gov.pl <br>
 * Powołanie Rady Najwyższej Narodowej przez Tadeusza Kościuszkę dnia 10 V 1794 roku (pol.)  <div> Kontrola autorytatywna (osoba): <br>
 * VIAF: 61554270 <br>
 * LCCN: n50042679 <br>
 * GND: 118715143 <br>
 * WorldCat  </div>  <p>  </p>  </div> ↑Wróć do wcześniejszej sekcji  </div>  <div>  <h2> Przeczytaj w innym języku </h2>  <div>  <p>  </p>  <p> Ta strona jest dostępna w 38 językach </p> <br>
 * العربية <br>
 * Беларуская <br>
 * Беларуская (тарашкевіца)‎ <br>
 * Български <br>
 * Català <br>
 * Česky <br>
 * Dansk <br>
 * Deutsch <br>
 * English <br>
 * Español <br>
 * Esperanto <br>
 * Euskara <br>
 * Français <br>
 * 한국어 <br>
 * Hrvatski <br>
 * Italiano <br>
 * עברית <br>
 * Къарачай-малкъар <br>
 * ქართული <br>
 * Latina <br>
 * Latviešu <br>
 * Lietuvių <br>
 * Magyar <br>
 * Македонски <br>
 * Nederlands <br>
 * 日本語 <br>
 * Norsk bokmål <br>
 * Português <br>
 * Română <br>
 * Русский <br>
 * Simple English <br>
 * Slovenčina <br>
 * Српски / srpski <br>
 * Suomi <br>
 * Svenska <br>
 * Українська <br>
 * Winaray <br>
 * 中文  </div>  </div> Ostatnio zmodyfikowano 19:56, 27 maj 2013  </div>  </div>  <div> <br>
 *  <h2> Wikipedia ™ </h2> <br>
 * Mobilna <br>
 * Standardowa <br>
 * Treść udostępniona na licencji CC BY-SA 3.0; mogą obowiązywać dodatkowe warunki. <br>
 * Warunki użytkowania <br>
 * Polityka prywatności  </div>  </div>  </div>  </body> 